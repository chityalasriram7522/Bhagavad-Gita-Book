<!DOCTYPE html>
<html lang="en">
<head>
    <meta charset="UTF-8">
    <meta name="viewport" content="width=device-width, initial-scale=1.0">
    <title>Document</title>
    <link rel="stylesheet" href="index.css">
</head>
<body>
    <div class="image1">
             <p style="font-size: 20px;color:goldenrod;margin: 10px;">
భగవద్గీతలో ముఖ్యమైన పదాలు:</p>
             <div class="anchor">
               
                <input style="accent-color:goldenrod;" type="radio" name="telugu" checked><a href="#">తెలుగు</a>
                 <input style="accent-color:goldenrod;" type="radio" name="telugu"><a href="page1.html">English</a>
                </div>
                <p style="margin: 5px;">
భగవద్గీత యొక్క మొత్తం సారాంశం ఇక్కడ పేర్కొనటం ఈ ఉపోద్ఘాతం యొక్క పరిధిలో లేనిది. ఒక కారణం ఏమిటంటే, అలాచేస్తే మీరే స్వయంగా చదివి దానిని తెలుసుకునే అవకాశాన్ని కోల్పోతారు. అంతేకాక, శ్రీ కృష్ణ భగవానుడు చెప్పినది అంతా ఇక్కడ సారాశంగా చెప్పటం సాధ్యం కాదు. అయినా, చదివేవారికి ఆయా విషయాలు సునాయాసంగా అవగతం చేసుకోవటానికి సహాయకారిగా, భగవద్గీత లో మరియు మిగతా వైదిక గ్రంధాల్లో తరచుగా కనిపించే కొన్ని పదాలు ఇక్కడ వివరించబడ్డాయి.<br><br>


 <b style="color:goldenrod;">భగవంతుడు:</b>వైదిక శాస్త్రాల్లో, భగవద్గీతతో సహా, భగవంతుడు అంటే, సర్వోత్కృష్టమైన అస్తిత్వం, ఆయన సర్వ-శక్తిమంతుడు, సర్వజ్ఞుడు, మరియు సర్వాంతర్యామి. సమస్త సృష్టికి ఆయనే సృష్టికర్త, స్థితికర్త, మరియు లయకారకుడు. ఏకకాలంలో పరస్పర విరుద్ధమైన అసంఖ్యాకమైన గుణములు కలవాడు. ఈ విధంగా, ఆయన ఏకకాలంలో , సమీపంగా ఉంటాడు మరియు దూరంగా ఉంటాడు; బ్రహ్మాండ ఆకారంలో ఉంటాడు మరియు సూక్ష్మంగా కూడా ఉంటాడు; నిర్గుణుడు, అయినా లెక్కించలేనన్ని గుణములు కలిగి ఉంటాడు.<br><br>
సర్వోత్కృష్టమైన అస్తిత్వాన్ని మూడు రకాలుగా జనులు అర్థంచేసుకుంటారు. కొందరు ఆయనను నిరాకార సర్వవ్యాప్త తత్త్వంగా అనుసంధానం చేసుకుంటారు; దీనినే బ్రహ్మాం అంటారు. ఇతరులు ఆయనను, సర్వ భూతముల హృదయంలో స్థితమై ఉన్న పరమాత్మగా కొలవటానికి మొగ్గుచూపుతారు. మరికొందరు ఆయనను సాకార రూపంలో, భగవంతుడిగా ఆరాధిస్తారు. ఈ మూడు కూడా - బ్రహ్మాం, పరమాత్మ మరియు భగవానుడు - ఒకే సర్వోన్నత అస్తిత్వం యొక్క భిన్నమైన రూపాంతరాలు.<br><br>


అప్పుడప్పుడూ, తన అకారణ కరుణచే, ఈశ్వరుడు ఈ భూలోకంపై దిగివస్తాడు మరియు జీవుల ఉద్దరణ కోసం లీలలను ప్రదర్శిస్తాడు. ఇలా దిగి రావటాన్నే అవతారము అంటారు. శ్రీ రాముడు మరియు శ్రీ కృష్ణుడు ఇరువురూ ఆ సర్వోత్కృష్టమైన దివ్య పురుషుని అవతారములే. భగవంతుడు సర్వ శక్తిమంతుడు కావటంచే, ఆయన ఒక్క రూపానికే పరిమితం కాడు; ఆయనకు అసంఖ్యాకమైన రూపములు కలవు. కానీ, ఇక్కడ మనం ఖచ్చితంగా గుర్తుంచుకోవలసిన విషయం ఏమిటంటే, ఇవన్నీ ఒకే దివ్య భగవంతుని యొక్క వేర్వేరు స్వరూపములే కానీ , వేర్వేరు దేవుళ్ళు కాదు.<br><br>


<b style="color:goldenrod;"> ఆత్మ :</b>ఒక్కో ఆత్మ భగవంతుని యొక్క ఒక అణు-అంశ. అది స్వభావరీత్యా ఆధ్యాత్మికమైనది, దివ్యమైనది, కాబట్టి భౌతిక శరీరము కంటే వేరైనది. ఆత్మ ఉండటం వల్లనే జడ పదార్థంతో తయారైన శరీరానికి చైతన్యం ప్రాప్తిస్తుంది. ఆత్మ వెళ్ళిపోయినప్పుడు శరీరం మళ్ళీ మృతపదార్ధం అయిపోతుంది. శరీరం (దేహము) నశించిపోయేది కానీ ఆత్మ నిత్య శాశ్వతమైనది.<br><br>
ప్రతి వ్యక్తి పుట్టుకతో పాటు కొత్త ఆత్మ పుడుతుంది అని చెప్పే అబ్రహామిక్ సిద్ధాంతం కంటే ఇది భిన్నమైనది. వైదిక జ్ఞానం ప్రకారం, ఆత్మ అనేది ఆది, అంతము లేనిది; అది పుట్టుక సమయంలో మొదలయ్యింది కాదు లేదా శరీరం మృతి చెందినప్పుడు నశించిపోయేది కాదు. ప్రాపంచిక పరిభాషలో మనం అనుకునే మృత్యువు, కేవలం ఆత్మ శరీరాన్ని మార్చుకోవటమే. భగవద్గీత దీనిని, ఒక వ్యక్తి బట్టలు మార్చుతూ కొత్తవి తొడుక్కోవటంతో పోల్చుతుంది. ఆత్మకి తన తదుపరి జన్మ ఎంచుకోవటంలో స్వేచ్ఛ లేదు, అది భగవంతునిచే కర్మసిద్ధాంత అనుసారం నిర్ణయించబడుతుంది.<br><br>


అసలు మనలను భౌతిక శక్తి ఎందుకు ఆవరించివేసినట్టు? అది ఎందుకంటే మనం ఈశ్వర విముఖంగా అయ్యాము కాబట్టి. భగవంతుడు ప్రకాశం వంటివాడు, అదే సమయంలో భౌతిక శక్తి చీకటి వంటిది. వెలుగుకి విముఖంగా తిరిగినవాడిని సహజంగానే అంధకారం ఆవరిస్తుంది. అదేవిధంగా, ఈశ్వర విముఖంగా ఉన్న జీవులను మాయా శక్తి కప్పివేస్తుంది.<br><br>
ఆత్మ అన్న పదానికి సంబంధించిన వైదిక పదాలని అర్థంచేసుకోవడం ఉపయోగకారిగా ఉంటుంది. దేహములో స్థితమై ఉన్న ఆత్మను జీవాత్మ అంటారు, ఎందుకంటే అది శరీరాన్ని "జీవింపచేస్తుంది". భౌతిక జగత్తులో ఆత్మలను ఉదహరించేటప్పుడు "ఆత్మ" మరియు "జీవాత్మ" అన్న పదాలని తరచుగా ఒకే అర్థంలో వాడుతుంటారు. ప్రతిఒక్క జీవాత్మతో పాటుగా, భగవంతుడు కూడా శరీరంలో స్థితుడై ఉంటాడు. ఆయనను "పరమాత్మ" అంటారు. ఆయన, ప్రతి జన్మ నుండి జన్మకు, జీవాత్మ ఏ శరీర రూపంలోకెళ్ళినా, దానితో పాటుగా వెళ్తుంటాడు. జీవుని యొక్క వ్యవహారాలలో పరమాత్మ జోక్యం చేసుకోడు, ఆయన కేవలం ఒక మౌనసాక్షిగా ఉంటాడు. జీవాత్మ తన సనాతన మిత్రుడిని మర్చిపోయి, భౌతిక శక్తిని భోగించంలో ప్రయాస పడుతుంటాడు.<br><br>
ఈ యొక్క ""ఆత్మ"" అన్న పదం, గీత లో చాలా సార్లు, ఎన్నో సందర్భాలలో అగుపిస్తుంటుంది. కొన్ని చోట్ల, ""ఆత్మ"" అంటే శరీరమనోబుద్ధుల కంటే వేరైన జీవాత్మను సూచిస్తుంది, (ఉదా. 6.20వ శ్లోకం). కొన్ని సార్లు, అది ప్రాణి యొక్క మొత్తం వ్యక్తిత్వాన్ని, అంటే ఆత్మ-శరీరమనోబుద్ధులతో కూడి ఉన్నదాన్ని (ఉదా. 6.20వ శ్లోకం) సూచిస్తుంది. అప్పుడప్పుడూ, ఆత్మ అంటే మనసుని సూచిస్తుంది (ఉదా. 6.5వ శ్లోకం); ఒకటిరెండు చోట్ల, ఆత్మా అనే పదాన్ని బుద్ధిని (ఉదా. 5.7వ శ్లోకం) సూచించటానికి వాడబడుతుంది. ఇంకా మరికొన్ని సందర్భాలలో, అది ""పరమాత్మ" ను సూచించటానికి కూడా వాడబడుతుంది. (ఉదా. 6.29వ శ్లోకం)<br><br>
<b style="color:goldenrod;">భౌతిక ప్రకృతి (మాయ) :</b> ప్రాకృతిక శక్తి అనేది భగవంతునికి వ్యతిరేకమైనది ఏమీ కాదు. పైగా అది నిజానికి భగవంతుని యొక్క అసంఖ్యాకమైన శక్తులలో ఒకటి. ప్రళయ సమయంలో ప్రకృతి భగవంతుని యందే అంతర్లీనంగా ఉండిపోతుంది. ఆయన మళ్ళీ సృష్టి చేయటానికి సంకల్పించినప్పుడు, దాని వంక దృష్టి సారిస్తాడు, దానితో అది తన అంతర్గర్భితమైన స్థితి నుండి తిరిగి విస్తరించటం ప్రారంభమవుతుంది. ఆ తదుపరి విభిన్న రకాలైన స్థూల, సూక్ష్మ మూలకాలను వ్యక్తపరుస్తుంది.<br><br>


భౌతిక ప్రాకృతిక శక్తి, మాయ, యొక్క ఒక పని, ఈ జగత్తుని సృష్టించటమైతే, దాని రెండవ పని, ఆత్మలను జనన మరణ సంసారంలో కట్టి వేయటము. మాయ అనేది మనలను మనం దివ్య-ఆత్మలమనే అసలు స్వరూపాన్ని మర్చిపోయేటట్టు చేస్తుంది, మరియు మనము ఈ ప్రాకృతిక శరీరమే అన్న భ్రమ లో ఉంచుతుంది. అందుకే మనం ఈ ప్రపంచంలోని భౌతిక సుఖాల కోసం ప్రాకులాడుతాము. భౌతిక జగత్తులో అసంఖ్యాకమైన జన్మల ప్రయాస తరువాత, ఆత్మకి, తను వెతికే అనంతమైన దివ్య ఆనందము ఈ ప్రపంచంలో దొరకదు అని తెలిసిపోతుంది. ఆ తరువాత అది, పరిపూర్ణ దోషరహిత స్థితికి చేరటానికి యోగ పథంలో ప్రయాణించాల్సి ఉంటుంది. ఎప్పుడైతే ఆత్మ భగవంతునితో సంపూర్ణముగా ఐక్యమై పోతుందో అది భౌతిక శక్తి యొక్క పాశముల నుండి విముక్తి పొందుతుంది.<br><br>


<b style="color:goldenrod;">ప్రకృతి గుణములు : </b>భౌతిక ప్రాకృతిక శక్తి మూడు గుణములతో కూడి ఉంటుంది: సత్త్వ గుణము, రజో గుణము, తమో గుణము. ఈ గుణములు మన వ్యక్తిత్వంలో వేర్వేరు పాళ్ళలో ఉండి మనలని ప్రభావితం చేస్తాయి. తమో గుణము - సోమరితనం, జడత్వం, అజ్ఞానం, క్రోధము, హింస, మరియు వ్యసనం - వీటిని కలుగ చేస్తుంది. దీనిచే అది ఆత్మని మరింత భౌతిక ప్రాపంచిక దృక్పథంలోకి గుంజివేస్తుంది. రజో గుణము - మనోఇంద్రియముల కోరికలను ప్రేరేపిస్తుంది మరియు వ్యక్తిని తన ప్రాపంచిక ఆశయాలను సాధించటానికి తీవ్రంగా పరిశ్రమించేటట్టు చేస్తుంది. సత్త్వ గుణము వ్యక్తిని జ్ఞానము చే ప్రకాశింపచేస్తుంది మరియు ధార్మిక లక్షణాలను పెంపొందింపచేస్తుంది - దయ, సహనం, మరియు ఓర్పు వంటివి. అది మనస్సుని ప్రశాంతంగా ఉంచి, ఆధ్యాత్మిక సాధన కు అనుకూలంగా చేస్తుంది. ఆధ్యాత్మిక సాధకుడు తన తమో గుణము, రజో గుణములను తగ్గించుకొని సత్త్వ గుణమును పెంపొందించుకొనుటకు పరిశ్రమించాలి, ఆ తదుపరి సత్వ్వ గుణమునకు కూడా అతీతుడైపోవాలి. భగవంతుడు ఆ మూడు గుణములకు అతీతుడు; ఆయనకే మన మనసుని అనుసంధానం చేసి మనం కూడా ఆ అలౌకిక స్థాయి కి ఎదగవచ్చు.<br><br>


<b style="color:goldenrod;">యజ్ఞము: </b>సాధారణంగా, యజ్ఞము అంటే అగ్ని హోమము అనే అర్థం వస్తుంది. భగవద్గీత లో, యజ్ఞము అంటే, భగవద్ అర్పితముగా చేయబడిన వేద విహిత కర్మలు అన్నీ వస్తాయి. ప్రకృతి మూలకములు అన్నీ భగవంతుని సృష్టిలో అంతర్గత భాగములే. వ్యవస్థ లో అన్ని అంగములు కూడా సహజంగానే పూర్ణ అస్థిత్వం నుండి గ్రహిస్తాయి మరియు దానికి తిరిగి ఇస్తాయి. సూర్యుడు భూగోళానికి స్థిరత్వం ఇస్తాడు మరియు జీవరాశి అస్తిత్వానికి కావలసిన వెలుగు/వేడిమిని కూడా అందిస్తాడు. మన పోషణ కోసం భూమి తన మట్టి నుండి ఆహారాన్ని సృష్టిస్తుంది , అంతేకాక, నాగరిక జీవనానికి కావలసిన ఖనిజాలను తన గర్భంలో ఉంచుకున్నది. వాయువు ప్రాణ శక్తిని మన దేహంలో కదిలిస్తుంది మరియు శబ్ద తరంగశక్తికి వాహకంగా పనిచేస్తుంది. మనం మానవులం కూడా భగవంతుని సృష్టి లో అంతర్గత భాగమే. మనం పీల్చే గాలి, నడిచే నేల, తాగే నీరు, పగటిపూట వెలుగు, ఇవన్నీ కూడా ప్రకృతి యొక్క ప్రసాదములే. మన జీవన ఆధారం కోసం వీటన్నిటిని స్వీకరించినప్పుడు, మనకు కూడా ఈ వ్యవస్థ పట్ల మన విధులు ఉంటాయి. మనకు విధింపబడిన కర్తవ్యములను భగవత్ సేవగా చేయటం ద్వారా మనం ప్రకృతి సృష్టి వ్యవస్థలో పాలు పంచుకోవాలి అని భగవద్గీత పేర్కొంటుంది. భగవంతుడు మన నుండి ఆశించే యజ్ఞము ఇదే.<br><br>


ఒక చేతి ఉదాహరణ తీసుకోండి. అది శరీరంలో ఒక అంతర్గత భాగము. అది తన పోషకాలను అంటే, రక్తము, ఆక్సిజన్, ఇతర పోషకాలను - శరీరం నుండి తీసుకుంటుంది. ప్రతిగా, శరీరం కోసం తన వంతు పనులను చేస్తుంది. ఒకవేళ చెయ్యి ఆ సేవను భారమైనదిగా పరిగణించి, శరీరం నుండి విడిపోవాలని ప్రయత్నిస్తే, అది కొద్ది నిమిషాలు కూడా నిలువలేదు. అది తన శరీరం పట్ల చేసే ఈ యజ్ఞములోనే, చెయ్యి యొక్క స్వప్రయోజనం కూడా తీరుతుంది. అదే విధంగా, మనం జీవాత్మలం కూడా ఆ పరమాత్మ యొక్క అణు-అంశలమే (ఆయన భాగాలమే), మరియు ఈ మహా వ్యవస్థలో మనం చేయవలసిన పాత్ర ఉంది. ఆయన పట్ల మన యజ్ఞం చేస్తే, మన స్వ-ప్రయోజనం కూడా సహజంగానే తీరుతుంది.<br><br>


యజ్ఞము అంటే భగవత్ దృక్పథంలో, పరమేశ్వరునికి అర్పితముగా చేయబడాలి. కానీ, జనులు తమ తమ జ్ఞానంలో భిన్నములుగా ఉంటారు, అందుకే యజ్ఞాన్ని వేర్వేరు విధాలుగా వేర్వేరు దృక్పథాలతో చేస్తారు. నిమ్న స్థాయి జ్ఞానం కలవారు, భౌతిక ప్రతిఫలాల కోసం, దేవతలకు నివేదన చేస్తారు.<br><br>


<b style="color:goldenrod;">దేవతలు :</b> ప్రాకృతిక జగత్తులోనే కానీ, ఉన్నత స్థాయి స్వర్గాది లోకాల్లో ఉండే జీవులు వీరు. దేవతలు అంటే భగవంతుడు కాదు. వారు కూడా మనలాగే జీవాత్మలే. వారు భగవంతుని పరిపాలన లో కొన్ని నిర్దుష్ట పదవులను నిర్వహిస్తుంటారు మరియు భౌతిక జగత్తులో కొన్ని కార్యక్రమాలను పర్యవేక్షింస్తుంటారు.<br><br>


ఓ దేశపు కేంద్ర ప్రభుత్వాన్ని ఉదాహరణగా తీసుకోండి. హోమ్ శాఖ మంత్రి, ఆర్ధిక మంత్రి, వ్యాపార/వాణిజ్య మంత్రి, వ్యవసాయ మంత్రి, మొదలైన వారు ఉంటారు. ఇవి పదవులు; ఎంపిక చేయబడిన వారు ఈ పదవులను పరిమితమైన కొద్ది కాలం అలంకరిస్తారు. పదవీకాలం అయిపోయిన తరువాత ప్రభుత్వం మారుతుంది, ఆ పదవుల్లో ఉన్నవాళ్ళు కూడా మారతారు. ఈ పదవులు ఉంటాయి, కానీ ఈ పదవిలో ఉండేవారు మారుతూ ఉంటారు. అదే విధంగా, ఈ జగత్తు నిర్వహణలో, అగ్ని దేవుడు, వాయు దేవుడు, వరుణ దేవుడు, ఇంద్రుడు మొదలైన వారు ఉంటారు. తమ పూర్వ జన్మల కర్మల ఫలితంగా ఎంపికచేయబడిన జీవాత్మలకు ఈ పదవులు కొద్ది కాలం ఇవ్వబడతాయి. ఈ విధంగా, ఆత్మలు తాత్కాలికంగా దేవతలవుతాయి మరియు, తత్ఫలితంగా వాటిని మనం భగవంతునితో పోల్చలేము.<br><br>


చాలా మంది జనులు భౌతిక సంపదల కోసం దేవతల ఆరాధన చేస్తుంటారు. కానీ, మనం గుర్తుంచుకోవలసినది ఏమిటంటే, ఈ దేవతలు మనకు భౌతిక బంధం నుండి మోక్షం ఇవ్వలేరు లేదా భగవత్ ప్రాప్తినీ ఇవ్వలేరు. ఒకవేళ వారు భౌతిక ప్రయోజనాలను ప్రసాదించినా, అవి కూడా వారు భగవంతుని ద్వారా తమకు ఇవ్వబడిన శక్తిసామర్ధ్యముల చేతనే ఇస్తారు. కాబట్టి, భగవద్గీత పదేపదే జనులను దేవతల ఆరాధన పట్ల హెచ్చరిస్తుంది, మరియు నిజమైన జ్ఞానంతో ఉన్న వారు పరమేశ్వరుడినే పూజిస్తారు అని పేర్కొంటున్నది.<br><br>


భగవంతుని దివ్య ధామము: స్వర్గాది లోకాలు, భూలోకము, నరక లోకాలతో కూడి ఉన్న ఈ భౌతిక జగత్తు అంతా కలిపి, భగవంతుని సృష్టిలో ¼ వంతు మాత్రమే. ఇది ఇంకా ఆధ్యాత్మిక పరిపూర్ణత సాధించని ఆత్మల కోసం ఉన్నది. ఇక్కడ మనం ఎన్నో రకాలుగా యాతనకు గురి అవుతాము; జన్మ, వ్యాధులు, వృద్ధాప్యం మరియు మృత్యువు వంటి వాటిచే. ఈ సమస్త భౌతిక జగత్తుకీ అతీతంగా ఆధ్యాత్మిక లోకాలు ఉన్నాయి, ఇవి భగవంతుని సృష్టిలో ¾ వంతు. ఆ ఆధ్యాత్మిక జగత్తులో, అసంఖ్యాకమైన దివ్య ధామములు ఉన్నాయి, అవే వైదిక గ్రంధాల్లో చెప్పబడిన సాకేత లోకము (శ్రీరామ చంద్రుని ధామము), గోలోకము (శ్రీకృష్ణ భగవానుని దివ్య ధామము), వైకుంఠ లోకము (శ్రీమన్నారాయణుడి ధామము), శివ లోకము (శివుని ధామము), దేవీ లోకము (దుర్గామాత లోకము) మొదలైనవి. భగవత్ ప్రాప్తి పొందిన వారు భగవత్ ధామమునకే వెళతారు మరియు ఈ భౌతిక జగత్తు లోని జనన మరణ చక్రమునకు తిరిగి రారు, అని భగవద్గీత పదేపదే వక్కాణిస్తుంది.<br><br>


<b style="color:goldenrod;">శరణాగతి : </b>భగవంతుడు దివ్యమైన వాడు మరియు మన భౌతిక ప్రాకృతిక బుద్ధిచే అర్థం కానివాడు. అదే విధంగా, ఆయన మన భౌతిక ప్రాకృతిక ఇంద్రియములకు గోచరము కాడు - కళ్ళు అతనిని చూడలేవు, చెవులు అతనిని వినలేవు, వంటివి. కానీ, ఆయన ఏదేని ప్రాణిపై తన కృపను ప్రసాదించాలని సంకల్పిస్తే, తన దివ్య శక్తిని ఆ యొక్క ధన్యుడైన ఆత్మకు ప్రసాదిస్తాడు. తన దివ్య కృపను అందుకున్న పిదప, వ్యక్తి భగవంతుడిని చూడవచ్చు, మరియు పొందవచ్చు. భగవత్ కృప కూడా ఆయన నుండి ఎదో యాదృచ్చికంగా వచ్చే చర్య కాదు. తన దివ్య కృపను తనకు శరణాగతి చేసిన వారి యందే ప్రసరిస్తాడు. ఈ విధంగా, జీవాత్మ పరమేశ్వరునికి శరణాగతి చేసే రహస్యాన్ని నేర్చుకోవాలి అని భగవద్గీత వక్కాణిస్తుంది.<br><br>


<b style="color:goldenrod;">యోగము :</b> "యోగ" అన్న పదం గీత లో సుమారుగా నూటయాభై చోట్ల వేర్వేరు ప్రయోజనాలకు ఉపయోగించబడినది. యజ్ అన్న మూల ధాతువు నుండి ఇది వచ్చింది, అంటే "ఏకమవుట" అని అర్థం. ఆధ్యాత్మిక దృక్కోణం నుండి చూస్తే, జీవాత్మ, భగవంతునితో ఏకమవ్వటాన్ని "యోగం" అంటారు (ఉదా. 5.21వ శ్లోకం). కానీ, ఈ యోగాన్ని సాధించే శాస్త్ర విధానాన్ని కూడా యోగము అంటారు. (ఉదా. 4.1వ శ్లోకం). ఇంకా, ఈ శాస్త్ర విధాన పద్దతి ద్వారా సాధించిన పరిపూర్ణ స్థితిని కూడా యోగమనే అంటారు. (ఉదా. 6.18వ శ్లోకం). భగవంతునితో యోగం వలన వ్యక్తి సహజంగానే భౌతిక ప్రకృతి సంపర్కం చే జనించే క్లేశముల నుండి విడివడుతాడు. అందుకే, ఈ దుఃఖ విముక్తి దశ కూడా "యోగము" అని సూచించబడినది. (ఉదా. 6.23వ శ్లోకం). పరిపూర్ణత అనేది తనతోపాటుగా సమత్వ బుద్ధిని కలుగచేస్తుంది కాబట్టి, ఇటువంటి సమత్వం కూడా యోగము అని చెప్పబడింది (2.48వ శ్లోకము). యోగ స్థితిలో ఉన్నవాడు అన్ని కార్యకలాపాలను సంపూర్ణ దోషరహితంగా, భగవత్ భక్తి దృక్పథంలో చేస్తాడు, అందుకే పనిలో నైపుణ్యం కూడా యోగము అని చెప్పబడుతుంది. (2.50వ శ్లోకం)<br><br>


అసలు ఈ యోగం ఎందుకు అవసరం అని ఎవరైనా అడగవచ్చు. దీనికి సమాధానం ఏమిటంటే, భౌతిక జగత్తులో ఆనందాన్ని వెతకటం అనేది ఎడారిలో ఎండమావి వెంటపడటం లాంటిది. ప్రాపంచిక కోరికల స్వభావం ఏమిటంటే, వాటిని తీర్చటం అంటే అగ్నిలో ఆజ్యంపోసి ఆర్పటానికి ప్రయత్నించటమే. కొద్దిగా మంట జ్వాల తగ్గినట్టుగా అనిపించినా, అది మరింత ఉదృతంగా ఎగిసి పడుతుంది. అదే విధంగా, మనోఇంద్రియముల కోరికలను తీర్చటం అనేది లోభము/దురాశకు దారి తీస్తుంది. కానీ, కోరికలను నిరోధించటం కూడా మంచిది కాదు, ఎందుకంటే అది క్రోధమునకు దారి తీస్తుంది. అందుకే మనం కోరికలు ఎందుకు జనిస్తాయో అన్న మూల కారణాన్ని అర్థంచేసుకోవాలి మరియు దానిని సరిదిద్దటానికి ప్రయత్నించాలి. ఇదంతా మనం ఎదో వ్యక్తిలోనో లేదా వస్తువు లోనో ఆనందం ఉంది అని చింతన చేయటం నుండి జనిస్తాయి. ఈ నిరంతర చింతన, మనస్సుకి మమకారాసక్తి కలుగచేస్తుంది, మరియు ఈ ఆసక్తి కోరికను జనింపచేస్తుంది. కాబట్టి, ఆత్మ అన్వేషించే ఆ దివ్య పరమానందము భౌతిక ప్రాకృతిక వస్తువులలో లేదు అని మనం దృఢంగా నిశ్చయించుకుంటే, ఈ కోరికలు పుట్టటం ఆగిపోతుంది. కానీ, ఆనందం కోసం ఉన్న కోరిక ఆత్మకు సస్వభావ సహజంగా ఉండేది ఎందుకంటే అది సనాతనమైన దివ్య ఆనంద సముద్రం యొక్క అణు-అంశ. ఆత్మ ఎప్పుడైతే భగవంతుని అనంతమైన ఆనందాన్ని పొందుతుందో అప్పుడే దాని ఈ స్వస్వభావం తృప్తి చెందుతుంది. కాబట్టి, తెలిసినా, తెలియకపోయినా, ప్రతి ఒక్క జీవాత్మ, ఆ యొక్క భగవత్ ప్రాప్తి స్థితి లేదా "యోగ" స్థితికి చేరుకోవటానికి ప్రయాస పడుతున్నది.<br><br>


భగవంతుని తో ఏకమవ్వటానికి ఉన్న వేర్వేరు మార్గాలనే వివిధములైన యోగ పద్ధతులు అంటారు. ఉదాహరణకు, కర్మ యోగము, జ్ఞాన యోగము, అష్టాంగయోగము మరియు భక్తి యోగము. అందుకే, ఆధ్యాత్మిక అభ్యాసకులను సాధారణంగా యోగులు (ఉదా. 4.25వ శ్లోకం) లేదా సాధకులు అంటారు. ఒక్కోసారి, యోగ అన్నపదం అష్టాంగ యోగ పద్దతిని సూచిస్తుంది. (ఉదా. 4.28వ శ్లోకం). ఇటువంటి సందర్భాలలో యోగి అంటే, ప్రత్యేకంగా అష్టాంగ యోగ అభ్యాసకుడినే సూచిస్తుంది.<br><br>


<b style="color:goldenrod;">జ్ఞాన యోగము (జ్ఞాన మార్గ పథము):</b> ఈ యోగ పద్దతిలో, ఆత్మ జ్ఞానమునకు ప్రాధాన్యత ఇవ్వబడుతుంది. దీనినే గీత , ఒక్కోసారి సాంఖ్య యోగము అని కూడా పేర్కొంటుంది. బుద్ధి యొక్క విశ్లేషణ ద్వారా జ్ఞాని అనేవాడు ఆత్మ సాక్షాత్కారం కోసం పరిశ్రమిస్తాడు, అది సమస్త దేహ ఉపాధులకూ మరియు మలినములకూ భిన్నమైనది. ఆత్మ జ్ఞానమే అత్యున్నత లక్ష్యంగా పరిగణించబడుతుంది. జ్ఞాన యోగ అభ్యాసము, భగవత్ కృప సహకారం లేకుండానే సొంత ప్రయంత్నం పైనే ఆధారపడి ఉంటుంది. కాబట్టి, అది కష్టతరమైనది మరియు ప్రతి అడుగులో పతనమయ్యే అవకాశం ఉంటుంది.<br><br>


అష్టాంగ యోగము (ఎనిమిదంచెల మార్గము): దీనిలో, యాంత్రిక అభ్యాసము మొదలుకొని, మనో నిగ్రహము వరకూ క్రమబద్ధమైన పరిశుద్ధి ఓనర్చె ప్రక్రియ ఉంటుంది. దీని యందు, ప్రాణ శక్తిని వెన్నుపూస లోని సుషుమ్న నాడి ద్వారా పైకి లేపుతారు. దానిని మూడవ కంటి స్థానమైన కనుబొమల మధ్య నిలుపుతారు. ఆ తరువాత, అత్యంత భక్తితో దాన్ని పరమేశ్వరుని పై కేంద్రీకరిస్తారు. మహర్షి పతంజలి, తన ప్రఖ్యాత "యోగ సూత్రాలు" గ్రంథంలో దీనిని అభ్యాసం చేసే ఒక క్రమబద్ధ విధానాన్ని సూచించాడు. ఆ విధంగా, ఇది అష్టాంగ యోగము లేదా ఎనిమిది అంచెల యోగ విధానంగా ప్రాచుర్యం పొందింది. దీనికి కొద్ది తేడాతో ఉండేదే హఠ యోగము, దీనిలో నియమనిష్ఠలు ప్రధానంగా ఉంటాయి. మనస్సు మరియు ఇంద్రియములపై నియంత్రణని, సంకల్ప శక్తి ద్వారా సాధించటానికి హఠ యోగము ప్రయత్నిస్తుంది.<br><br>
చాలా ప్రదేశాలలో, వైదిక గ్రంధాలు, భగవత్ ప్రాప్తికి మూడు మార్గాలే ఉన్నాయని పేర్కొంటాయి - కర్మ యోగము, జ్ఞాన యోగము, మరియు భక్తి యోగము. ఈ విధమైన వర్గీకరణలో, అష్టాంగ యోగము, జ్ఞానయోగములో భాగంగా పరిగణించబడుతుంది.<br><br>


<b style="color:goldenrod;">భక్తి యోగము (భక్తి మార్గము): </b>ఈ పథంలో మనస్సు భగవంతుని యొక్క నామములు, రూపములు, గుణములు, లీలలు మొదలైన వాటిపై, నిస్వార్ధ, అనన్య ప్రేమతో అనుసంధానం చేయబడుతుంది. భగవంతుడే తన సనాతనమైన తండ్రిగా, తల్లిగా, సఖుడిగా, స్వామిగా మరియు ఆత్మ-సఖుడిగా పరిగణిస్తూ, వ్యక్తి భగవంతుని పట్ల ప్రేమయుక్త సంబంధాన్ని పెంచుకుంటాడు. ఆయనకు శరణాగతి చేసి, స్వీయ చిత్తమును, భగవత్ చిత్తముతో ఏకీకృతం చేసి, భక్తుడు భగవత్ కృపను ఆకర్షిస్తాడు మరియు ఆధ్యాత్మిక పరిపూర్ణతని, ఇతర పద్దతులలో కంటే సులువుగా సాధిస్తాడు. భగవద్గీత అన్ని యోగ విధానాలనూ సమర్ధించినా, అది పదేపదే భక్తి మార్గమే అత్యుత్తమ మార్గమని వక్కాణిస్తుంది. తాను భక్తిచే మాత్రమే తెలిసుకోబడుతాను అని శ్రీ కృష్ణుడు పదే పదే చెప్పిన ఉపదేశం, భక్తి అనేది తక్కువస్థాయి యోగ పద్దతి అని కొందరిలో ఉన్న అపోహని తొలగించటానికి, ఈ వ్యాఖ్యానంలో ప్రస్ఫుటంగా చెప్పబడినది.<br><br>


<b style="color:goldenrod;">కర్మ యోగము (కర్మ మార్గము): </b>కర్మ అంటే వ్యక్తి చేసే ప్రాపంచిక విధులు మరియు బాధ్యతలు, అదే సమయంలో యోగం అంటే భగవంతునితో ఏకమవ్వటం. కాబట్టి, ప్రపంచంలో విహిత కర్మలు చేస్తూ కూడా భగవంతునితో మనస్సుని ఐక్యం చేయటమే కర్మ యోగము. అన్ని పనులు భగవత్ ప్రీతి కోసం మాత్రమే అన్న ధృడ సంకల్పాన్ని బుద్ధి యందు పెంపొందించుకోవటం ద్వారా, మనస్సుని కర్మ ఫలాలపై అనాసక్తితో ఉంచటం దీనికి అవసరం. అందుకే గీత, ఒక్కోసారి దీనిని బుద్ధి యోగము అంటుంది. చాలా మంది జనులు గృహస్తులుగా ఉంటూ, ప్రాపంచిక కర్తవ్యాలను నిర్వర్తిస్తూనే, ఆధ్యాత్మికతను అభ్యాసం చేస్తారు కాబట్టి, వారికి, వేరే ఇతర ఎంచుకున్న యోగ విధానం తో పాటుగా కర్మ యోగము అనేది అవసరం అవుతుంది.<br><br>
                </p>
                
    <a href="index.html"><button id="back" style="background-color: goldenrod;padding:2px;color: white;">తిరిగి వెళ్ళు</button></a>
                <a href="telugu1.html"><button style="background-color: goldenrod;color: white;padding:10px;margin-left:400px;margin-bottom: 10px;">1వ అధ్యాయము:</button></a>
 
</body>
</html>